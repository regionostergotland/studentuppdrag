# Studentuppdrag

Region Östergötland vill fortsätta att vara i framkant, med vård, forskning och utbildning i världsklass. Därför behöver vi många olika sorters kompetens med olika typer av bakgrund. Vi har förutsättningarna för spännande karriärvägar, för att du ska kunna göra skillnad, och föra livet framåt. Inom regionen finns sjukhus i Linköping, Norrköping och Motala. Dessutom finns ett stort antal vårdcentraler och andra verksamheter, spridda över hela regionen. 

Utöver vårdutbildad personal finns personal från många andra utbildningsbakgrunder, t.ex. teknik, naturvetenskap, informatik, matematik, beteendevetenskap, ekonomi, juridik, HR. 

## Examensarbete, uppsats, kursprojekt eller praktikplats?

Vi har för det mesta möjlighet att erbjuda studentuppdrag från flera av Region Östergötlands olika verksamheter. Studentuppdrag kan genomföras på olika sätt, examensarbete, uppsats, praktik (obetald), kursprojekt m.m. Utöver listan nedan så är du givetvis välkommen med egna spontana idéer till projekt eller med kombinationsförslag som gränsar mellan de listade förslagen. Flera av förslagen kan göras tillsammans av flera studenter om så önskas. Ansökningar lämnas via antingen [annonsen för examensarbeten, uppsatser och kursprojekt](https://www.regionostergotland.se/Jobb-och-studier/Lediga-jobb/?RMURL=VacDetail.aspx?CommAdSeqNo=7691) eller via [annonsen för praktik](https://www.regionostergotland.se/Jobb-och-studier/Lediga-jobb/?RMURL=VacDetail.aspx?CommAdSeqNo=7690).  Ibland finns även uppdrag under Yrkeskategorin "Examensarbete" bland [regionens lediga jobb](https://www.regionostergotland.se/Jobb-och-studier/Lediga-jobb/). Frågor är välkomna till testochinnovation@regionostergotland.se.

_Under perioder av skärpta COVID-19-restriktioner är det betydligt svårare att erbjuda praktik (särskilt på plats fysiskt). Examensarbeten etc. kan ofta göras mycket bra även huvudsakligen på distans. Inom större delar av regionens IT är det dock stopp för handledning av studentarbeten innan augusti, diskussioner kan dock påbörjas före sommaren._

----------------      
      
Studenter på vårdutbildningar och i högre årskurser på civilingenjörsprogram i medicinsk teknik brukar kunna söka (betalda) [sommarvikariat](https://www.regionostergotland.se/Jobb-och-studier/Lediga-jobb/Sommarvikariat/). Övriga uppdrag på denna lista är obetald studentpraktik, examensarbeten etc. kopplade till pågående utbildning. Studentuppdrag/praktik för vård-relaterade utbildningar och annonser för vanliga (betalda) arbeten nås via [https://www.regionostergotland.se/Jobb-och-studier/](https://www.regionostergotland.se/Jobb-och-studier/). 

------------------

# Öppna studentuppdrag (nu)
Projektförslagen under denna rubrik kan handledas under 2021 (fler kan tillkomma senare).

__Patientjournal-applikationer__ [Pågående, öppet för fler att delta] (Höst 2021)
* __Papper --> digitalt__: Mycket av vårdens dokumentation är sedan länge digital, men inom t.ex. akutvård och operation så förekommer viktiga pappers-baserade flöden som vårdpersonalen nu skulle vilja få över till digital form, men på ett sätt som behåller eller överträffar papprets smidighet. Prototyparbete kring detta pågår på t.ex. **akutmottagningarna**. Det finns inom detta område plats för olika typer av studentuppdrag inom användbarhet, systemutveckling, beslutsstöd, medcinsk informatik m.m.
* __Vilda system --> standardbaserade lösningar__: ["Feral systems"](http://blog.marand.com/2017/01/30/postmodern-ehr-solving-the-feral-systems-dilemma), vilda system, finns det gott om i alla vårdorganisationer. När den som skrivit ihop ett system t.ex. går i pension kan det bli svårt att underhålla och det finna även många andra nackdelar. Vi har ett antal system av olika storlek som står på kö för att moderniseras till mer standardiserade plattformar. Studentuppdrag kring detta innefattar ofta prototypande och nära samarbete med vården, allt från kravanalys och användbarhetsfrågor till programmering och test kan ingå och fördelas mellan studenter från olika utbildningar. Projekt pågår t.ex. på [Brännskadecentrum](https://www.regionostergotland.se/Om-regionen/Vard-i-varldsklass/Brannskadecentrum/).
* __Nya webb-möjligheter__: Operativsystemsneutrala webbaserade lösningar underlättar. Nu kan moderna webbläsare göra mycket mer än förr. Man t.ex. nu tillåta webbläsare att kommunicera med bluetooth-apparater som personvågar, blodtrycksdmätare etc. Hjälp oss utforska gränslandet mellan webbteknik och medicinsk teknik genom att utreda möjligheter och skapa prototyper.
* __Egen Hälsodata via smartklockor, Google Fit, Apple Health m.m.__ Hur kan hälso- och sjukvården hjälpa invånare att använda egna hälsodata på smarta hälsofrämjande sätt? Hjälp till i pågående projekt som undersöker hur dett kan göras med bl.a. "digitala tvillingar" och utan att onödigt mycket känsliga uppgifter behöver skickas in till vården eller hanteras av stora nätjättar som Google m.fl.

__"Low/no Code" för att ersätta eller komplettera "vanlig" programmering:__ (Höst 2021)
Mer makt åt användarna! Med "[Low Code](https://en.wikipedia.org/wiki/Low-code_development_platform)" & "[No Code](https://en.wikipedia.org/wiki/No-code_development_platform)" börjar gränsen mellan expert-användare och utvecklare bli suddig. Hjälp vår systemutvecklingsavdelning hitta och testa nya sätt som kan hjälpa vården och dess stödverksamheter att digitalisera sig själva - med mer eller mindre stöd från utvecklingsavdelningen. Flera typer av studentuppdrag finns:
* Testa och jämför implementation av några användningsfall med både traditionell programmering och olika low/no-code-plattformar
* Utred vad som publicerats om för och nackdelar med low/no-code och vad man bör tänka på. Jämför ramverk m.m. (Kognitions-/systemvetenskaplig bakgrund fördelaktig.)
* Designa och implementera en [Blockly](https://developers.google.com/blockly/)-baserad no-code miljö för att författa kliniska [beslutsstödsregler](https://specifications.openehr.org/releases/CDS/latest/GDL.html) eller [RPA](https://en.wikipedia.org/wiki/Robotic_process_automation)-script.

__Visualisering av data och systemegenskaper hos ICC__ (Höst 2021)
Regionen har många IT-system, mellan flera av dem behövs integrationer som genomförs och underhålls av Regionens ICC ([Integration Competency Center](https://en.wikipedia.org/wiki/Integration_competency_center)). Stora mängder data av olika typer flödar varje dygn mellan systemen. Flera av integrationerna i är livsviktiga i vården, exempelvis sådana som gör att provresultat snabbt kommer från laboratoriesystemen till rätt vårdpersonal. Studentuppdragets syfte är att tillgängliggöra statistik och data från dessa plattformar och lösningar på ett intuitivt och aggregerat sätt, så att data kan användas för trendanalyser m.m. som i sin tur kan underlätta beslutsfattande inom ICC. (Se även mer [detaljerad beskrivning](https://github.com/regionostergotland/studentuppdrag/blob/master/Uppdragsbeskrivning_visualisering_ICC.pdf).)

__Visualisering av dataflöden hos ICC__
* Skapa beskutsstöd i form av visualiseringar baserade på flera datakällor

__Miljö och klimat__ Hör av dig med en ansökan. Exempel på studentuppdrag som genomförts eller planerats:
* __Visualisering av klimatpåverkan av dagens lunch.__ Hjälp oss visa klimatpåverkan av de matval som görs i vardagen. Se exempel 
* __Vilka kläder för vårdens medarbetare är bäst för klimatet?__ Under senaste åren har engångskläder blivit allt vanligare i vården. Vilka kläder ska användas för att uppnå bästa klimatnytta?
* __Uppföljning av elcykel-användning.__ RÖ har köpt in 26 st elcyklar som har varit ute i verksamheten i drygt ett år. Sammanställning av klimatnytta och resultat.
* __Visualisering och räkneexempel av resfria möten.__ Ta fram schablonmodell för att räkna klimatnytta och ekonomisk besparing med resfria möten.I uppdraget ingår också att ta fram en intuitiv visualisering av förhållandet mellan avstånd och antalet deltagare.
* __Jämlika patientresor__ Hur kan Region Östergötland arbeta för klimatsmarta och jämlika patientresor? Idag betalar patienter för att ta sin bil eller buss till sjukhuset, det kan påverka ekonomiskt utsatta grupper.
* __Visualisering av förbrukningsprodukters nyttjande__ Hur kan vården ta del av information som visar enhetens nyttjande av förbrukningsprodukter och dess klimatbelastning?

__Öppen medicinteknisk hårdvara & mjukvara - demonstratortillverkning och tester__ Replikera och anpassa/förbättra [medicintekniska system baserade på öppen hårdvara](https://www.economist.com/technology-quarterly/2012/06/02/when-code-can-kill-or-cure) och/eller mjukvara. Dessa uppdrag kräver både hantverksmässighet och kunnande. Exempel på typer av tänkbara projekt (förutsätter att lämplig verksamhet är intresserad): [Open Indirect Opthalmoscope](https://lvpmitra.com/oio/) (samt [artikel hos Raspberry Pi](https://www.raspberrypi.org/blog/ophthalmoscope-eyesight-india/), se även relaterad AI för [diabetes](https://ai.googleblog.com/2016/11/deep-learning-for-detection-of-diabetic.html) och [hjärt-kärl-sjuldomar](https://ai.googleblog.com/2018/02/assessing-cardiovascular-risk-factors.html), [spektrometer](https://hackaday.io/project/1279-ramanpi-raman-spectrometer), MediPi, [sprutpumpar](http://www.appropedia.org/Open-source_syringe_pump) [m.m.](https://hackaday.com/2019/02/03/open-source-biological-gear-for-the-masses/) Egna förslag välkomna!

__Generera fiktiva testpatienter samt ”personor” för vårdpersonal.__ Inom regionen testas vårdsystem i samband med förändringar, uppgraderingar m.m. Vårdgivare är av legala skäl förhindrade att använda riktiga patienters journaler eller uppgifter i testerna, och måste därför bygga upp både fiktiv vårdpersonal och fiktiva patienter. De medarbetare som saknar vårdbakgrund har ibland problem med att avgöra om testobjektet är lösningen på användarnas problem, och därför behöver testarna nu mer och djupare information om vad olika yrkesgrupper och specialister behöver för informationsmängder för att kunna fatta lämpliga beslut om fortsatt vård eller behandling. Det finns några personal-personor att utgå ifrån och för patientfall kan utöver nuvarande testpatienter även publikt tillgängliga fallbeskrivningar etc. användas.  
        De beskrivningar av den fiktiva vårdpersonalen som används idag är magra och innehåller bara grundläggande egenskaper och attribut som behövts till tekniska tester. Beskrivningarna behöver utökas med t.ex. vilken typ av läkare eller sköterska de är, vad de behöver för underlag i vissa vårdsituationer för att kunna fatta beslut om patientens fortsatta behandling. På samma sätt saknas många diagnoser, symtom m.m. hos våra fiktiva patienter, vilket begränsar testerna. Med mer information om de fiktiva patienterna och deras sjukdomar hade patientjournalen satts hårdare på prov än vad som sker i dag, och vi hade hittat fler avvikelser redan under test. Tester med utgångspunkt i fylligare ”personor” både för fiktiv personal och patienter bör ge högre kvalitet. Väl beskrivna personor gör det enklare för alla inblandade att förstå krav och lösning, både hos oss och hos leverantörer. Arbetet kommer bland annat innefatta inventering av befintliga personor för testanvändare respektive testpatienter samt planering, genomförande och sammanställning av intervjuer med vårdpersonal. Om man vill generera realistiska kliniska förlopp så kan https://synthetichealth.github.io/synthea/ vara ett verktyg.

# Exempel på redan genomförda Studentuppdrag
De uppdrag som har rapportlänkar är sorterade efter avslutnings/rapport-datum

### 2020
- Import av egna hälsodata från Google Fit (Android-telefoner m.m.) till journalsystem (EHR) och egen personlig journal (PHR). https://github.com/regionostergotland/ipforregionen Detta är en fortsättning och utökning av et projekt från 2019, se nedan.
- Digital Akutjornal (mer info kommer senare via bl.a. https://github.com/regionostergotland/vera)        
- Kunskapsstyrning för nutritionsvård. Vilka behov har verksamheterna av kunskap, styrning och ledning för att nå regionens mål kring nutritionsvård? Behoven ska kunna genera lösningar för regionen. Förstudierapport som beskriver problemområdet finns här: [Förstudie](https://regionostergotland.github.io/studentuppdrag/2019/Nutritionsbehandling-191119.pdf).
- Prototyper för egenmonitorering, se [uppdrag](https://docs.google.com/document/d/1SzN3W3gOxLbpXnSqnjONfq4X7YhWJ85lgnXvdoUi2Pg/edit?usp=sharing) och en exempel av resultaten 1.[Rostbot](https://github.com/regionostergotland/Rostbot-chat-PUM-HT-2020). 2.Treet; [documentation](https://github.com/regionostergotland/documentation_Treet), [product](https://github.com/regionostergotland/treet_product) & [student group](https://regionostergotland.github.io/company4-webpage/).
- Interaktionsdesign, översiktsvyer i akutjournal. [Grupp 7](https://drive.google.com/file/d/1yDglPIgDu7ueWqSTunTUApdQJXqxSkQq/view?usp=sharing) & [Grupp 8](https://drive.google.com/file/d/1Z5Jc7TNer5s4ydCechUzMFKvWB5_M8UQ/view?usp=sharing)

### 2019
- Studie om digitala vårdcentraler ur ett vårdpersonalperspektiv. [En fallstudie om vårdpersonals acceptans av en videomötestjänst](http://urn.kb.se/resolve?urn=urn:nbn:se:liu:diva-164573); Josefin Lidh.
- [vITal](https://github.com/regionostergotland/vITal-studentprojekt) webbapplikation för mobil registrering av vitalparametrar och beräkning av risk (med NEWS2-skala) samt scanning av patientarmband med mobil. Lagring i openEHR-plattform.
- [MedCom](https://github.com/regionostergotland/MedCom-TDDC88) webbapplikation för att från andra vårdgivare akut skicka in bilder m.m. till brännskadejouren för bedömningshjälp
- Informatisk modellering och framtagning av dynamisk mall för patologisvar för bröstcancer. [Modelling breast cancer pathology reports using SNOMED CT and openEHR](http://urn.kb.se/resolve?urn=urn:nbn:se:liu:diva-159746); Thérèse Högberg Mårder.
- Import av hälsodata från Google Fit (Android-telefoner m.m.) till journalsystem. [Webbapplikation för inrapportering av hälsodata till digitala journalsystem](http://urn.kb.se/resolve?urn=urn:nbn:se:liu:diva-157977); Alexander Vestin, 
David Lantz, Erik Norrestam Held, Matilda Olsson Kaalhus, Mattias Salo, Noah Hellman, Sofie Liljedahl. 

### 2017
- Akutplattan: HLR-stöd på surfplatta; Lisa Ax, Oskar Joelsson, Oscar Magnusson, Susanna Dahlgren, Kim Larsson, Daniel Månsson, Olle Renius - [https://github.com/regionostergotland/akutplattan](https://github.com/regionostergotland/akutplattan)	
- Visualisering vårdprocesser; Otto Bergdahl, Petter Granli, Gunnar Grimsdal, Johan Nilsson, Peter Arvidsson, Victor Bennich, Hakan Celik - [https://github.com/regionostergotland/VisualCare](https://github.com/regionostergotland/VisualCare)
- Pulsoximetri: Signalbehandling i realtid på Raspberry Pi. [Pulse Oximetry: Signal Processing in real time on Raspberry Pi](http://urn.kb.se/resolve?urn=urn%3Anbn%3Ase%3Akth%3Adiva-210234); Thunholm, Malin

### 2016
- Prestanda och funktionalitetstest av Raspberry Pi; Manuela Tesanovic  -
[Rapport](http://urn.kb.se/resolve?urn=urn%3Anbn%3Ase%3Aliu%3Adiva-133978)
- Using Node-Red to Connect Patient, Staff and Medical Equipment; Junior Asante & Joel Olsson
[Rapport](http://urn.kb.se/resolve?urn=urn%3Anbn%3Ase%3Aliu%3Adiva-129781)


### 2015
- OpGuide - stöd för operationsförberedelser - studentprojekt som vidareutvecklats och används dagligen, se video: [https://youtu.be/k4r-pHpwdKo?t=14](https://youtu.be/k4r-pHpwdKo?t=14) Inför operationer och andra åtgärder används handböcker och checklistor av olika slag för att ta fram rätt utrustning och se till att göra rätt förberedelser. Uppdraget var att designa och implementera en körbar web-baserad prototyp som kan användas på både på mobila enheter (t.ex. surfplattor) och från stationära datorer när man t.ex. riggar i ordning inför operationer. Ett gränssnitt för att underhålla handböckerna och listorna ingick.
- Behovsdriven utveckling inom den offentliga sektorn - Självservice vid en akutmottagning – Vems behov väger tyngst; Sanda Gagic & Sandra Svanberg - [Rapport](https://regionostergotland.github.io/studentuppdrag/2015/Magisteruppsats-15-02101%20Sanda%20Gagic%20%20Sandra%20Svanberg.pdf)
- Akutjournalens övergång till digital plattform: Vad som krävs för att ersätta pappersformatet
Linda Hallström [Rapport](http://urn.kb.se/resolve?urn=urn%3Anbn%3Ase%3Aliu%3Adiva-120627) - (Handledning från Cambio)
- RFID-baserad identifikation i vården; Patrik Ström/Thorell -
[Rapport](http://urn.kb.se/resolve?urn=urn%3Anbn%3Ase%3Aliu%3Adiva-130720) - [Källkod](https://github.com/paguz/RPi-RFID)
- Emulering av medicinsk BLE-utrustning med Raspberry PI 2 och Bluegiga BLED112; Niclas Kaiste - [Rapport, preliminär version](https://drive.google.com/file/d/0BwdHmPbK5e3STWRVNnBoV0VUMGs/view?usp=sharing)

### Avslutade projekt, där fortsättningsprojekt är möjliga om/när handledare har tid

__Bedömningsverktyg för bilkörningsförmåga__ Rehabiliteringsverksamheten söker en metod för att smidigt kunna bedöma en persons förmåga till trafiksäker bilkörning efter hjärnskador. Idag används en förenklad körsimulator som nu blivit föråldrad. Under 2014 hölls en innovationstävling för att uppmuntra framtagande av nya lösningar. Det vinnande bidraget från företaget Cybercom adresserade en delmängd av önskemålen och kan utgöra en grund för vidare design och utveckling.

__Mobilitet och Positionering med koppling till IT-stöd__ Teknisk utveckling och/eller utvärdering: Integration av positioneringsfunktioner med andra IT-system. Kan och vill man få mobila system att automatiskt lyfta fram information relaterad till det rum eller den patient man befinner sig hos? Är det lämpligt att använda sig av positionsinformation som en del i säkerhets- och inloggningsrutiner?

__Grafiska symboler och symbolspråk__ 
Utveckling och utvärdering av symbolspråk för medicinska terminologisystem. Principerna bakom det medicinska visualiseringsspråket VCM är intressanta, men symbolvalen är inte självklara och estetiken kan förbättras. Hur kan principena tillämpas på bättre och mer tilltalande sätt? Kan utvärderingsstandarder för symboler tillämpas? Hur behöver symbolspråk utformas för att tillämpas på delar av t.ex Snomed CT? Hur kan symbolerna användas för patientöversikter? Projekt inom detta område lämpar sig för de som har intresse för t.ex. grafik och kognitition. (Avslutat kandidatarbete i kognitionsvetenskap finns som grund - fortsättning möjlig)

__Artificiell intelligens och beslutsstöd__ I många situationer finns det en önskan om möjlighet till automatiserade beslutsstöd, exjobb är t.ex. på gång avseende beslutsstöd i mobil akutjournal. Regionen tillämpar redan t.ex. stroke-förbyggande beslutsstöd och håller på att införa stöd på fler områden. Om du har intressen/kompetens inom AI eller beslutsstöd så kan vi diskutera uppdrag.

__Kontinuerlig synkronisering av HTML5-dokument/data (multi-user & multi-device)__ Det finns olika lösningar för att koppla HTML-gränssnitt till datamodeller (på klientsidan) så att de hålls synkroniserade med varandra (om den ena ändras så återspeglas det direkt i den andra) vissa lösningar kan även stödja separation av grafisk design från logikdesign. Ett sådant exempel är ramverket AngularJS. För att hålla datamodeller på klientsidan synkroniserade med modeller på serversidan och med andra klienter (och med viss tolerans för dåliga nätförbindelser) kan “operational transformation” användas. Ett sådant ramverk är ShareJS. Uppdrag: utred och testa om AngularJS och ShareJS eller andra lämpligar ramverksalternativ fungerar bra ihop och om de skulle kunna användas som en grund i inmatningsgränssnitt för t.ex. patientjournalsystem.

### Avslutade projekt där fortsättning ej är planerad i dagsläget

__Modell för omvårdnadsdokumentation i patientjournalen__
I journalsystemet Cosmic dokumenteras omvårdnad i mallar, t ex nutrition, fall, trycksår, munhälsa m.m. Mallarna består av sökord framtagna ur forskning och praxis. Mallarna följer ibland ett processtänk. Det är svårt för en sjuksköterska att dokumentera vid rätt tidpunkt, i en process eller med rätt innehåll. För vad ska vi egentligen dokumentera? Utifrån vems perspektiv ska dokumentationen ske? För den som vill visa vad som gjorts, för den som kommer nästa pass, för uppföljning på generell nivå eller utifrån vad forskningen anser är rätt? Det finns även lagar som styr vad som ska dokumenteras, men dessa är ibland ej så styrande. Därför behöver vi undersöka vilka behov finns av dokumentation, vad säger forskningen och lagen. Därefter behöver en modell föreslås kring vad dokumentationen i en patientjournal ska innehålla. Förslag är att utgå från en s.k. omvårdnadsmall, t ex sår eller nutrition. Uppdraget lämpligt för student inom kognitionsvetenskap på masternivå eller liknande.

__Utvärdera desinfektions-metoder baserade på bl.a. ozon, väteperoxid och UV-ljus__
Det är viktigt att kunna desinficera utrymmen och modern teknisk utrustning (utan att förstöra dem). Detta uppdrag innefattar att testa och jämföra olika metoder i praktiken. Biologikompetens krävs.

__Utbildnings- och beslutsstöd för personer som drabbas av akut hjärtinfarkt.__
Detta är studentprojekt är en del av forskningsprojektet Act4Heart. Det övergripande syftet med Act4Heart projektet är att utvärdera effekterna av en utbildnings-intervention genomförd via motiverande samtal och interaktiv IT för patienter med nyligen genomgången hjärtinfarkt och deras närstående. Hypotesen är att användandet av dessa tekniker kommer att öka ambulansanvändandet och därmed förkorta prehospital agerandetid hos de patienter som återinsjuknar i hjärtinfarkt.  
Student-delprojektets syfte  är att utveckla och testa användarvänligheten och genomförbarheten av ny IT (interaktiv websida/applikation) genom att använda en deltagande forskningsdesign med applikationsutvecklare patienter, kliniker och forskare involverade i alla steg.

__Jämför multitouch-ramverk för HTML5 på olika plattformar.__ Multitouch-gränssnitt finns i en mängd format och fabrikat. Utred, testa och jämför olika lösningar baserade på HTML5 etc som potentiellt skulle kunna användas på ett enhetligt sätt för de flesta av dem (smartphone, surfplatta, visualiseringsbord, stor väggskärm).

__Håll maskinen vid liv så att den kan rädda liv.__ Medicinteknisk utrustning underhålls och servas i förebyggande syfte för att upprätthålla säkerhet och prestanda. Tillverkaren specificerar ofta ett visst underhåll  men den tar sällan hänsyn till användningsgrad och åldrande av produkten. Hur ofta bör det göras och vad ska den innehålla för att produkten vara säker men utan att göras onödigt mycket eller onödigt ofta? Vad kan man dra för slutsatser ifrån historisk data på tidigare underhåll och serviceåtgärder? Går det att beräkna ett End-of-life" (EOL ur ett vårdgivareperspektiv) för en produkt där förmodat underhållkostnad (och stilleståndstid) för den gamla utrustningen ställs mot livscykelkostnaden att ersätta den med en ny generation? Kan man ta fram en metod/process för  förbättra det systematiska tänket kring underhållet, ett slags evidensbaserat underhåll? Bidra till att analysera detta utifrån olika säkerhetskrav, kostnadseffektivitet m.m.

__Teknikutvärdering och etiska frågor kring inomhuspositionering__ Idag finns och pilottestas utrustning för detaljerad inomhuspositionering av personal, patienter och viktig utrustning. Precis som i övriga samhället väcker användningen av positioneringsdata viktiga och intressanta etiska frågeställningar. Vem ska få använda den till vad? Hur länge ska den lagras? 
Om man efter ett tag upptäcker att en patient bär på multirestistenta bakterier,  vill man då kunna spåra vilka som varit i kontakt med patienten och vart de tog vägen i anslutning till det? Får samma typ av positioneringsdata användas för att ta reda på vem som tillbringar mest tid i fikarummet eller minst tid med patientkontakt? Hur påverkar det arbetsmiljön och relationer? Vilka regler och integritetsskydd bör finnas och vem ser till att de följs?

__Kursregistrering med RFID-läsning, Raspberry Pi och web-robot.__ Snart ska flera tusen journalsystemsanvändare gå kurs om ny version. Att registrera vilka som kommit och genomfört kursen och sedan föra in detta i ett existerande web-baserat system är tidskrävande och Clinicum som ansvarar för dessa och andra utbildningar vill ha ett automatiserat system där kursdeltagarnas existerande tjänstelegitimation scannas och resten av processen sker (halv)automatiskt

__Elektronik/inbyggda system: underlätta flexibel demonstrationsmiljö - Raspberry Pi, mätutrustning m.m.__ Det har gjorts tidigare exjobb och praktikuppdrag med Raspberry Pi, RFID, bluetooth m.m. för medicinska mätare i för testbäddsmiljö på sjukhuset. Vi kombinerar dem och en del annat med bl.a.http://nodered.org/ . Detta vill vi använda i flexibla prototypnings- och simulerings-sammanhang,

__Open source-lösningar för röstigenkänning och annan talteknologi med stöd för svenska.__ Många “gratis” röstigenkännings-tjänster skickar ljudet eller delar av det till servrar på Internet för analys, vilket av sekretessskäl m.m. inte lämpar sig för patientinformation. Undersök hur/om open-source-alternativ skulle kunna bli en del i regionens “verktygslåda”.

Några fler projektidéer vars handlednings-möjlighet f.n. är osäker finns fortfarande på [en äldre lista](https://docs.google.com/document/d/1-4TDlJnALYcj5GgxwQKH2DW5KXtnDD98O_26ReHQR98/pub) och vissa kommer sannolikt flyttas till denna sida senare

-----------

Webb-version av denna sida nås via [http://regionostergotland.github.io/studentuppdrag/](http://regionostergotland.github.io/studentuppdrag/)

![QR code to http://regionostergotland.github.io/studentuppdrag/](qr-studentuppdrag.png)

